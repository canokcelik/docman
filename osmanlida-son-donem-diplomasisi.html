<!--
title: Osmanlıda Son Dönem Diplomasisi
description: 
published: true
date: 2019-11-10T17:27:20.510Z
tags: osmanlı, ottomans, son dönem, diplomasi, jön türkler, ii.kaiser wilhem
-->

<h1 style="text-align:center;"><strong>Osmanlı’da Tanzimat Dönemi ve Son Dönem Diplomasi</strong></h1><p>Osmanlı 16. yy’da Asya’dan Avrupa’ya, oradan da Afrikaya&nbsp; oldukça geniş topraklara hükmeden bir imparatorluk halini almıştır. Ancak dönemin teknolojik koşullarının getirdiği çeşitli kısıtlamalar sebebiyle <i>adem-i merkeziyetçi </i>bir yapıda örgütlenmek zorunda kalan devlet, uçtaki vilayetlerin kontrolden çıkmaya başlamasının ardından <i>merkezileşmeye </i>önem vermiş ve Fransız tipi dahiliye bürokrasisi oluşturmaya başlamıştır.&nbsp;</p><p>Bürokrasi, etimolojik kökeni bakımından incelendiğinde Latince kökenli <i>“burreau” </i>ve <i>“cratie” </i>kelimelerinin birleşiminden oluşmuştur ve <i>“büro çalışanlarının egemenliği”</i> anlamına gelmektedir1.&nbsp;</p><p>Bürokrasi konusunda önemli bir otorite olan Max Weber, <i>patrimonyal bürokrasi</i> ile <i>modern bürokrasi</i>yi birbirinden ayırmıştır. Patrimonyal bürokrasi, geleneksel toplumların bir özelliği olup, padişahın etrafında toplanmış adı, sanı ve ayrıcalığı olan kişilerden oluşur2. Modern bürokrasilerde ise, görevler hukuki zemini olan kanunlarla tanımlanmıştır ve kişiler sadece bu kanunların uygulayıcısıdır, kim olduklarının önemi yoktur.&nbsp;</p><p>Piramit şeklinde yukarıya çıktıkça daralan bir örgülenme biçimi olan bürokrasi, padişahın ve dolayısıyla devletin otoritesini garanti altına alacağı düşüncesiyle uygulamaya konmuştur ve bunda da kısmen başarılı olunduğu söylenebilir. Ancak daha sonra, <i>bürokratik baskı rejimi</i>ne dönüşmüş, vilayetlerdeki ahali üstünde egemenlik kurmak için baskılarını arttırmış, hareket alanlarını kısıtlamış ve karar alma mekanizmalarını ellerinden almıştır. Bu suretle Osmanlı, vilayetlerdeki kişileri kayıt altına almaya başlamış, kimin ne kadar toprağı/parası, malı-mülkü varsa hepsini defterlere geçirmiştir(<i>Osmanlı idaresinde istatistikte tutulmaya başlanmış ve bu işlem oldukça fazla kalemde gerçekleştirilmiştir.</i>) Daha önce Avrupa’da elçilik açmaya “<i>tenezzül” </i>etmeyen Osmanlı, bu tavrından vazgeçmek zorunda kalarak III. Selim döneminde batıyla temas kuracağı karşılıklı ve sürekli elçi bulundurmaya başlamıştır.</p><p>Rasyonel bir bürokrasinin oluşması, bürokratik kademelerdeki Osmanlı aydınlarının oluşmasıyla birlikte, idareyi yavaş yavaş padişahın elinden alan ve devleti yönetmeye başlayan bir rejime doğru götürmüştür <i>Devlet-i Aliye</i>’yi. Hatta bu durum 18713’e kadar devam etmiş ve meclis 37 yıllık –jeolojik zaman dilimi açısından oldukça kısa bir süreliğine- tatile girene kadar padişahın yetkilerini sembolik düzeyde tutmuş ve <i>onay makamı</i>na indirgemiştir.</p><p>Tanzimatla birlikte Fransız tipi kanunlar devreye sokulmuş ve kanunname sayısında hızlı bir artış olmuştur. Hatta ilk kez bu dönemde&nbsp; <i>tarihi eserlerin korunması</i> da gündeme gelmiştir. Zorunlu askerlik kavramının da ilk kez literatüre girmesi, daha önce böyle bir uygulamayla karşılaşmayan halkı oldukça sıkmış ve <i>canından bezirmiş</i>tir(<i>Askere gitmemek için daha kaçanlar, parmağını kesenler bile olmuştur</i>.)&nbsp;</p><p style="text-align:center;">***</p><p>1856’da, Rusya ile girdiği Kırım Savaşı’nı İngilizlerin desteğiyle kazanan Osmanlı, kendini batılı bir devlet olarak kabul ettirdiğini düşündüğü ve o dönem Osmanlı çıkarları/gücü açısından iyi sayılabilecek Paris Antlaşması’yla birlikte, <i>toprak bütünlüğü</i>nün Avrupa’lı devletlerce <i>garanti altına</i> alınmasıyla rahat bir nefes almıştır. Ancak bu rahatlama uzun sürmemiş ve batının <i>toprak bütünlüğü </i>anlayışıyla Osmanlı’nın anlayışı arasında dağlar kadar fark olduğu anlaşılmıştır. Batının istediği, neredeyse bağımsızlığa varan bir özerklik iken, Osmanlı’nın düşüncesi toprak üzerinde tam bir hakimiyet sağlanmasıdır. Zaten Osmanlı alacağı vergilerden vazgeçmiş, vergi yönetimini yerel idarelere bırakmış, yerel meclislerin kurulmasına ve yöneticilerinin bağımsız kararlar almasına müsaade etmiş, hatta kimi zaman kendi bayrağının dahi çekilmemesine boyun eğmek zorunda kalmıştır. Avrupalı dostlarının, “bu işi ya güzellikle yap ya da onlar isyan etsin biz de karışmayalım.” şeklindeki restlerinin üzerine, yine batılı devletlerin <i>“herşeye rağmen orası senin toprağın”</i>&nbsp; fikrini kabullenmek zorunda kalmıştır ve görmüştür ki Avrupa’lıların asıl istediği Osmanlı’nın toprak bütünlüğü değildir.</p><p>1876’da II. Abdülhamit’in tahta geçmesiyle birlikte Avrupa’’nın iki yüzlülüğüne duyulan tepki fiiliyata geçirilmiş ve batının önerdiği reformların çoğu geri çevrilmiştir(<i>Geri çevrilemeyen de oyalama taktikleriyle ileri bir tarihe ertelenmiştir.</i>) Bu dönemde uygulanan <i>silahlı tarafsızlık </i>ve <i>Panislamizm </i>politikalarının devletin varlığını uzattığı söylenebilir.&nbsp;</p><p><i>Halife</i> sıfatını kullanarak Panislamizm kartını oynayan II. Abdülhamit başlangıçta, milyonlarca Müslüman üzerinde hakimiyet kuran İngiltere ve Fransa’yı huzursuz etmeyi başarmıştır. Hatta Mısır vilayetinde tesadüf gerçekleşen bir olay, İngiltere’yi bu konuda epey kaygılandırmıştır. Gündüz vakti güvercin avına çıkan birkaç İngiliz subayı, o yörede güvercinlerin kutsal sayılması sebebiyle ahalinin saldırısına uğramış ve hızla oradan kaçmıştır. Ancak biraz da güneşin etkisiyle bir İngiliz askerinin hayatını kaybetmesi sonucu ortalık karışmış ve İngiltere bu olayı II. Abdülhamit’in organize ettiğini düşünmüştür. Tabi ki Osmanlı’nın o dönemde aktif bir Panislamizm yapacak askeri gücü yoktur. Bunu yalnızca bir tehdit olarak kullanan Osmanlı tesadüfi birkaç olayında cereyan etmesiyle şanslı bir şekilde elini güçlendirmiştir.&nbsp;</p><p><i>Silahlı tarafsızlık</i> ilkesi ise devlete getirdiği maddi külfet sebebiyle işleri oldukça zoru sokmuş ve Osmanlı’yı müttefik arayışına itmiştir. Özellikle 1908’de II. Meşrutiyet’in ilan edilmesinin ardından panik içerisinde <i>güçlü bir devletle ittifak anlaşması yapılması</i> telaşesi sarmıştır hükümeti. Ancak ne Fransa, ne İngiltere, ne Rusya, hatta ne de Almanya Osmanlı’yla ittifak anlaşması yapmaya yanaşmamıştır. İngilizler pek çok kez girişimde bulunan Osmanlı elçilerini “bölgeniz çok karışık, o bölge de uzun vadeli bir anlaşma yapamayız” diyerek geri göndermiştir. Ruslar zaten İngilizlerle anlaştıkları4 için Osmanlı’ya yanaşmayı reddetmiştir. Almanlar ise başta biraz ilgilenmişler, ancak orduyu denetlemek için gönderdikleri birkaç görevlinin “<i>çürük</i>” raporu sebebiyle vazgeçmişlerdir.</p><p>Ancak burada işleri değiştiren başka bir durum söz konusudur ve Avusturya-Maceristan Kralı’nın, Alman hükümdarı Kaiser Wilhelm’e sunduğu bir öneri neticesinde Almanlar Osmanlıyla ittifak anlaşması imzalamıştır. Almanya ve Avusturya-Maceristan’ın birlikte girişecekleri savaşta önce Rusya’nın işini bitirmek istemeleri ve savaşın düşündükleri hızda seyretmesi lüzumu üzerine ikinci bir cephenin açılmasını zorunlu kılmıştır. Bu cepheyi de Osmanlı’nın açabileceğini, zaten herhangi bir ittifak anlaşması için de oldukça istekli göründüğünü düşünen Almanlar 1914’te bir anlaşma imzalayarak savaşı başlatmışlardır.&nbsp;</p><p>Bu durum 6 yıldır sürekli müttefik arayan ve bulunamaması halinde 10 yıl içinde çökeceğini düşünen hükümeti oldukça sevindirmiştir. Her iki tarafında birbirine karşı sorumlu hale geldiği bu anlaşmada, Almanlar <i>Osmanlı’nın toprak bütünlüğünü 10 yıl süreyle garanti altına</i> almışlar, Osmanlılar ise “<i>batılı bir devletin Almanya’ya savaş ilan etmesi halinde Almanların yanında savaşa gireceklerini</i>” taahhüt etmişlerdir. Osmanlı bu taahhütün altına, olası bir savaşta Almanların zaten 3 ay içerisinde Rusların işini bitireceklerini ve kendilerinin de zaten o vakte kadar seferberlik ilan etmesinin anca mümkün olacağını düşünerek rahat bir şekilde girmiştir. Diplomaside dilin çok önemli olduğunun bir kez daha anlaşılmasına sebep olan bu cümle, Almanların elini oldukça zora sokmuştur. Zira Osmanlı “batılı bir devletin savaş ilan etmesi halinde” cephe açacaklarını taahhüt etmiştir, ancak savaşı başlatan tarafın Almanya olması sebebiyle Osmanlı epey bir süre savaşa girmekte direnmiş ve karşılığında daha başka tavizler istemiştir.</p><p>Her şeye rağmen, savaş beklenildiğinden daha uzun sürmüş ve bir dünya savaşı patlak vermiştir. Bu savaş sonucunda da Osmanlı devleti dağılmış ve yerine yeni bir devlet, Türkiye Cumhuriyet’i kurulmuştur. Bu yeni yönetim, pek çok şeyi Osmanlıdan devralmıştır. Hem entelektüel mirası, hem borçları, hem de siyasi sorunları.</p><p>&nbsp;</p><p>Can ÖKÇELİK</p>